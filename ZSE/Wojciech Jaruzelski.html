<!doctype html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Wojciech Jaruzelski</title>
    <link rel="stylesheet" href="light.css">
  </head>
  <body>
    <header>
        <h1>Wojciech Jaruzelski</h1>
    </header>
    <main>
        <button class="powrot" href="index.html"><img src="back.png" id="back"></button>
        <p>
          Wojciech Jaruzelski urodził się 6 lipca 1923 roku w Kurowie (wieś między Puławami a Lublinem) w rodzinie ziemiańskiej Władysława i Wandy z Zarębów Jaruzelskiej. Po ataku Niemiec na Polskę w 1939 r. wraz z rodziną uciekł na Litwę, gdzie po aneksji kraju przez ZSRS razem z rodziną został aresztowany i zesłany na Syberię. <br>
          W 1943 r. chciał dołączyć do armii polskiej utworzonej przez komunistów w ZSRS, jednak służbę mu odroczono i wysłano do szkoły oficerskiej. Jesienią tego samego roku został dowódcą 5. pułku piechoty w drugiej dywizji piechoty im. Jana Henryka Dąbrowskiego. Na końcu wojny miał stopień porucznika. Ukończył Akademię Sztabu Generalnego oraz skrócone studia strategii w Akademii Wojskowej im. Woroszyłowa w Moskwie. W 1956 r. został mianowany na generała brygady, od 1973 roku był generałem armii. <br>
          W 1947 r. wstąpił do PPR (później PZPR). Odgrywał w partii wiele ról, jako poseł, członek Komitetu Centralnego PZPR, szef Głównego Zarządu Politycznego WP, szef Sztabu Generalnego WP czy wiceminister obrony narodowej. Odegrał ważną rolę w odsunięciu Gomułki i jego ekipy od władzy oraz w objęciu szefostwa PZPR przez Edwarda Gierka. <br>
          Po wydarzeniach z 1980 r. i powstaniu “Solidarności” został premierem oraz I sekretarzem PZPR. 
          13 grudnia 1981 r. wprowadził stan wojenny i stanął na czele pozakonstytucyjnej Wojskowej Rady Ocalenia Narodowego. Doprowadził on do wprowadzenia masowych represji Polskiego społeczeństwa. Wobec sprzeciwu społeczeństwa został ostatecznie zmuszony do negocjacji, w ramach których odbyły się częściowo wolne wybory. Został on również pierwszym prezydentem III RP, aczkolwiek nie wybranym demokratycznie. W 1990 roku stanowisko to przejął Lech Wałęsa a Jaruzelski Wycofał się z życia publicznego. <br>
          Prawie do końca życia borykał się on z procesami sądowymi które miały na celu rozliczyć go z jego przeszłości oraz ustalić legalność wprowadzonego przez niego stanu wojennego. <br>
        </p>
        <p>
          Stan Wojenny <br>
          Koncepcja stanu wojennego narodziła się jeszcze przed zarejestrowaniem NSZZ “Solidarność” w 1980 r. Zarówno w Sztabie Generalnym WP jak i na Kremlu opracowano plany wprowadzenia stanu wojennego oraz ewentualnej interwencji militarnej państw Układu Warszawskiego. Ostatecznie jednak, z powodu nacisków USA oraz zapewnień władz PRL że kontrolują sytuację nie miała miejsca operacja wojskowa. <br>
          Z 12 na 13 grudnia 1981 r., wprowadzono stan wojenny. Władzę w Polsce przejęła junta wojskowa pod przywództwem gen. Wojciecha Jaruzelskiego. Oddziały ZOMO zajęły lokale zarządów regionalnych „Solidarności”, zatrzymując przebywające tam osoby i zabezpieczając znalezione urządzenia łącznościowe i poligraficzne. Na ulice wyjechały oddziały pancerne. Doszło do aresztowań niezależnych intelektualistów i liderów “Solidarności”. Władzę w Polsce przejęła Wojskowa Rada Ocalenia Narodowego z gen. Jaruzelskim na czele.  <br>
          14 grudnia rozpoczęły się niezależnie od siebie strajki okupacyjne w wielu dużych zakładach przemysłowych. Władze uznały skalę sprzeciwu społecznego za stosunkowo niewielką i możliwą do opanowania dostępnymi środkami. Strajki brutalnie spacyfikowano z pomocą oddziałów ZOMO i wojska. Opór społeczny ucichł, jednak nie wygasł kompletnie, użyto innych metod protestu jak np. manifestacje spacerowe. <br>
          Od 1982 r. miały miejsce kolejne manifestacje i strajki, które ostatecznie zmusiły Jaruzelskiego do zawieszenia, a następnie zniesienia stanu wojennego i rozwiązania WRON-u oraz negocjacji. <br>
        </p>
        <p>
          Okrągły Stół <br>
          6 lutego 1989 r. w Pałacu Namiestnikowskim w Warszawie rozpoczęły się obrady Okrągłego Stołu, będące rezultatem negocjacji podjętych przez władze komunistyczne z częścią opozycji w połowie sierpnia 1988 r.  <br>
          W inauguracyjnym posiedzeniu wzięło udział 54 reprezentantów strony rządowo-koalicyjnej  i opozycyjno-solidarnościowej. Skład delegacji koalicyjno-rządowej, ustalił gen. Wojciech Jaruzelski, który osobiście nie uczestniczył w obradach. Natomiast reprezentanci strony solidarnościowo-opozycyjnej powołani zostali przez utworzony Komitet Obywatelski. Przy okrągłym stole nie znaleźli się przedstawiciele wszystkich ruchów opozycyjnych. Otwarcie obrad bezpośrednio transmitowała telewizja. <br>
          W trakcie rozmów Okrągłego Stołu w całym kraju trwały protesty i strajki, w których domagano się przede wszystkim podwyżek płac. Według danych ówczesnego MSW w 67 strajkach w lutym 1989 r. wzięło udział około 60 tys. ludzi.  Miesiąc później liczba strajków zwiększyła się do 260. <br>
          5 kwietnia 1989 r. nastąpiło podpisanie porozumień  i uroczyste posiedzenie plenarne zamykające obrady Okrągłego Stołu. Najważniejszym rezultatem tych obrad było obszerne porozumienie polityczne, które obejmowało pakiet ustaleń dotyczący reorganizacji najwyższych organów państwowych takich jak wprowadzenie senatu i urzędu prezydenta. Ustalono też że odbyć się mają pierwsze częściowo wolne wybory. Zalegalizowana została też “Solidarność”. <br>
        </p>
    </main>
</body>
</html>